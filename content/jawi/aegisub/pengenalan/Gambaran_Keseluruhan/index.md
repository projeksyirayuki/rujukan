---
title: "ݢمبرن کسلوروهن"
description: ""
date: 2022-06-20T21:09:08+08:00
lastmod: 2022-06-20T21:09:08+08:00
draft: false
images: []
menu:
  aegisub:
    parent: "pengenalan"
weight: 21
contributors: ["Niskala5570"]
---

---

![تتيڠکڤ اوتام](aegijawi-tetingkap-utama.png)

<!-- TODO: Tukar tangkapan layar, tiada contoh ulasan pd kekisi dan aku malas nak buat balik. -->

راجه تڠکڤن لاير دأتس ممڤرکن تتيڠکڤ اوتام ايݢيسب سچارا کسلوروهنڽ.

کاواسن ڤنتيڠ يڠ ڤاليڠ کرڤ دݢوناکن اداله **ککيسي ساري کات** دان جوݢ **کوتق ڤڽونتيڠ**.

---

### ککيسي ساري کات (Subtitle Grid)

کوتق ککيسي اکن منونجوقکن سݢالا باريس ددالم فاٴيل ساري کات يڠ سدڠ دسونتيڠ.
باريس اکن دتندا دڠن ورنا يڠ بربيذا٢ برݢنتوڠ کڤد ڤريحلن مريک.
<br>کليک ڤد باريس اونتوق مڽونتيڠڽ.

- <span style="background-color:#ceffe7; color: black">برلاترکن هيجاو ڤودر</span> = سدڠ دڤيليه.
- <span style="background-color:#ced4e9; color: black">برلاترکن بيرو کأوڠوان</span> = اولسن⹁ اي تيدق اکن مونچول ددالم ۏيديو.
- <span style="background-color:#fffdea; color: black">برلاترکن کونيڠ ڤودر</span> = باريس يڠ سدڠ دڤاڤرکن ددالم ۏيديو.
- <span style="color:#FF0000">تيک‌س بورنا ميره</span> = ماس باريس برتينديه دڠن باريس لاٴين (مونچول ڤد ماس يڠ سام).

---

### کوتق ڤڽونتيڠ (Edit Box)

کوتق ڤڽونتيڠ بوکنله کوتق يڠ بياس⹁ تتاڤي کوتق اونتوق مڽونتيڠ تيک‌س٢ دان ببراڤ ڤريحالن باريس سچارا لڠسوڠ.
والاوڤون ترداڤت ڤيليهن يڠ ممبوليهکن ڤڠݢونا اونتوق مماسوقکن ماس مولا دان تمت باريس⹁ امتله جارڠ سکالي اياڽ
دݢوناکن⹁ کران اياڽ لبيه موده اونتوق مڽلارسکن ماس دڠن مڠݢوناکن **کوتق اٴوديو** بهکن دڠن ماس دري ۏيديو.

ݢوناکن التن ممفورمت اونتوق مماسوقکن کود ممفورمت کدالم باريس سماس.
امڤت بوتڠ <img src="aegijawi-pemilih-warna.png" alt="Butang Pemilih Warna AB" width="12%"> ڤميليه ورنا اداله اونتوق مڠوبه ورنا بااݢي ستياڤ اونسور باريس.

اوبه تيک‌س ساري کات دان تکن `Enter` اونتوق منرڤکن سݢالا ڤروبهن يڠ دبوات دان سچارا اٴوتوماتيکڽ اکن برانسور کباريس ستروسڽ
دان اونتوق ککل دباريس يڠ سام⹁ تکنله ککونچي `Ctrl` دان `Enter` سرنتق⹁ ڤروبهن اکن تتڤ دترڤکن.

---

### کوتق اٴوديو (Audio Box)

کوتق يڠ ݢوناڽ اونتوق مڽلارسکن ماس باريس مڠيکوت اٴوديو دڠن ڤنتس دان تڤت.
**ڤماڤر اٴوديو** بوليه مماڤرکن اٴوديو يڠ دمواتکن دالم دوا ݢمبرن⹁ بنتوق ݢلومبڠ دان سڤيکتروم.

![مود ڤاڤرن اٴوديو](aegijawi-mod-audio.png)
> اتس سڤيکتروم⹁ باوه ݢلومبڠ

---

### کوتق ۏيديو (Video Box)

کوتق يڠ مممبوليهکن ڤڠݢونا اونتوق مليهت روڤا ساري کاتاڽ ڤد ۏيديو.
جوݢ ممبوليهکن اونتوق ڤڽلارسن ماس مولا\تمت باݢي باريس دڠن مميليه بيدڠ (فريم) ۏيديو يڠ لبيه ترڤرينچي دان
دڠن مڠݢوناکن تتيکوس⹁ اي بوليه مننتوکن کدودوکن⹁ ڤوترن دان ممڠکس باريس ساري کات (سوڤاي سسواي مڠيکوت ڤد کڤرلوان ساتو٢ ۏيديو).

---

### بـــر ستاتوس (Status Bar)

بـــر ستاتوس ايالـــه... بر ستاتوس. <span dir='ltr'> (^^ゞ</span>

اي اکن ممڤرکن ميسيج ستاتوس کڤد ڤڠݢونا.

---

### بـــر مينو دان بـــر التن (Menu Bar and Tool Bar)

اونتوق ڤڠݢونا منچاڤاي سݢالا التن انيک فوڠسي.
